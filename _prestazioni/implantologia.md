---
layout: cure
title: Implantologia
img: implantologia.jpg
order: 8
---

### Implantologia dentale
Per osteointegrazione si intende il fenomeno per cui una vite in titanio inserita nell'osso mascellare va incontro ad un fenomeno di saldatura con l'osso stesso trasformandosi in una radice artificiale su cui il dentista può ancorare una capsula dentale. Questo processo richiede un tempo variabile dai 3 ai 6 mesi ma in alcuni casi specifici è possibile applicare il dente finto sulla vite lo stesso giorno del suo inserimento nell'osso realizzando il cosiddetto carico immediato. L'implantologia consente di rimettere dal singolo dente ad un'intera arcata. La moderna implantologia osteointegrata ha una percentuale di successo elevatissima.

### Implantologia Computer Guidata
In casi specifici il dentista può proporre un piano di cura in cui il progetto di riabilitazione viene sviluppato tramite computer con uno programma che sulla base di una speciale radiografia (TAC, Dentascan o Cone-Beam) consente la realizzazione di una mascherina guida con la quale è possibile inserire gli impianti esattamente dove programmato dal dentista. In questi casi sulla base del progetto computerizzato sarà possibile realizzare in precedenza anche la protesi che verrà quindi fissata direttamente in bocca a fine intervento. Si tratta della cosiddetta tecnica "denti fissi in un'ora".

### Carico immediato
Per carico immediato si intende l'applicazione di una protesi fissa su di un impianto dentale appena inserito senza aspettare il classico tempo necessario per l'osteointegrazione (saldatura dell'impianto all'osso mascellare). In questi casi in genere si applica una protesi provvisoria che verrà sostituita da una protesi definitiva ad osteointegrazione avvenuta.

### All-on-four
In caso di edentulia completa è possibile ripristinare un' arcata dentale fissa poggiandola su quattro impianti.

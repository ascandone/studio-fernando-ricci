---
layout: cure
title: Conservativa
img: conservativa.jpg
order: 5
---
Con il termine di odontoiatria conservativa (o conservatrice) si intendono le tecniche finalizzate a conservare un dente piuttosto che ad estrarlo. La carie dentale è un processo di distruzione dei tessuti duri del dente (smalto e dentina) operato dall'azione di acidi prodotti dai batteri che albergano nella nostra bocca. Questo processo se non contrastato si estende progressivamente fino alla polpa dentale (nervo) causandone un'infiammazione detta pulpite (il classico mal di denti). La carie può essere fermata asportando la porzione di dente malato che poi verrà ricostruita con materiali opportuni. In passato si è molto utilizzata l'amalgama d'argento (volgarmente definita piombatura). Oggi le otturazioni vengono per lo più eseguite con resine composite che hanno lo stesso colore del dente e risultano quindi invisibili.

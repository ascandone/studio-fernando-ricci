---
layout: cure
title: Ortodonzia
img: ortodonzia.jpg
order: 3
---

### Ortodonzia

Il termine ortodonzia significa denti dritti. In realtà l'ortodontista non si limita ad addrizzare i denti ma controlla anche che i tempi di eruzione dentale siano corretti e che non siano presenti anomalie anatomiche o funzionali quali un alterato combaciamento delle arcate dentarie (malocclusione), un frenulo linguale corto che può causare un difetto di pronuncia, la permanenza di una deglutizione infantile che impedisce la corretta chiusura dei denti o una respirazione orale che, se non trattata per tempo, può causare un'alterazione di sviluppo dello scheletro facciale e perfino un ritardo intellettivo. L'intervento dell'ortodontista tuttavia non si limita all'ambito infantile ma si estende anche a quello adulto. Infatti oggi sappiamo che i denti dritti non sono solo più belli ma durano anche più a lungo. Ciò è dovuto prima di tutto alla maggior facilità di pulizia rispetto a denti affollati dai quali è più difficile snidare placca e tartaro e poi al fatto che i denti sono disposti nelle arcate secondo uno schema specifico che ne determina una reciproca protezione. L'alterazione di questo schema protettivo è responsabile dell'insorgenza di sovraccarichi che possono causare mobilità dentale, fratture dello smalto, dolore e degenerazione delle articolazioni della mandibola nonché frequenti mal di testa.


### Ortodonzia invisibile

In alternativa all'ortodonzia fissa oggi è possibile far ricorso a speciali mascherine trasparenti che sostituite periodicamente sono in grado di allineare i denti in maniera invisibile.

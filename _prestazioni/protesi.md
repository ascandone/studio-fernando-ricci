---
layout: cure
title: Protesi
img: protesi.jpg
order: 7
---

### Protesi mobile
Con il termine protesi mobile (o rimovibile) si intendono quegli apparecchi che possono essere facilmente rimossi dalla bocca dal paziente e che servono a ripristinare i denti mancanti in parte (protesi parziale) o totalmente (protesi totale o dentiera).

### Protesi fissa
Comprende intarsi, corone (capsule) e ponti. Quando un dente è parzialmente distrutto dalla carie il dentista può scegliere di ripristinarlo con un intarsio. Quando la distruzione del dente è molto avanzata non sarà più sufficiente un semplice intarsio ma bisognerà ricostruire l'intera corona dentale con una capsula. Un dente mancante invece può essere rimesso per mezzo di un ponte. In questo caso i due denti adiacenti a quello mancante vengono limati e incapsulati. Queste due capsule porteranno fra di loro il dente finto. Oggigiorno sempre più spesso invece di limare due denti sani si preferisce rimettere il dente mancante per mezzo di un impianto dentale.

### Faccette estetiche
Per chi vuole avere un sorriso perfetto in brevissimo tempo è possibile far ricorso alle faccette estetiche in porcellana. Il dentista asporterà dalla superficie dei denti frontali un sottile strato di smalto (due o tre decimi di millimetro) e farà preparare delle faccette in porcellana che una volta incollate correggeranno forma e colore dei denti fornendo un sorriso "hollywoodiano".

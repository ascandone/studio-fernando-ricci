---
layout: cure
title: Prevenzione
img: prevenzione.jpg
order: 1
---

### Igiene professionale

L'igiene professionale consiste principalmente nella rimozione del tartaro ovvero di quella quota di placca batterica che non asportata da filo e spazzolino permane nella bocca trasformandosi in una concrezione calcifica e dura che può essere asportata solo per mezzo di strumenti specifici, come ultrasuoni o curette, da parte del professionista abilitato. Il tartaro non asportato causa infiammazione gengivale che se trascurata può estendersi all'osso di sostegno dei denti provocandone la perdita progressiva (parodontopatia o piorrea). Compito dell'Igienista Dentale è inoltre insegnare le corrette procedure di igiene domiciliare che è la vera base della prevenzione. Queste manovre (eseguite con presidi come spazzolino, filo interdentale, scovolino, ecc.) sono finalizzate all'asportazione quotidiana della placca dentale.

### Sbiancamento dentale

Avere denti bianchi e sani è un desiderio molto diffuso perché un bel sorriso riflette uno stato d'animo positivo e rimotiva i nostri interlocutori ad un'interazione collaborativa e ottimistica. Sbiancare i propri denti è oggi possibile con l'applicazione locale di specifici gel ad uso professionale ad azione rapida ed efficace.

### Rimineralizzazione dentale
Il fluoro è un elemento chimico che se incorporato nello smalto dentale lo rende molto resistente alla carie prevenendone l'insorgenza e riducendone l'incidenza. Questa incorporazione può avvenire in maniera ridotta con l'uso di paste dentifricie e collutori con prodotti ad uso professionale. L'applicazione del fluoro dura pochi minuti ma il risultato dura per mesi.

### Sigillature

Le cuspidi dei denti sono separate da solchi visibili anche ad occhi nudo. Questi solchi rappresentano un ricettacolo di placca e sono spesso la sede di insorgenza di processi cariosi soprattutto nei denti dei bambini che ancora non hanno acquisito la manualità sufficiente per uno spazzolamento efficace. Il dentista può procedere alla chiusura di questi solchi tramite l'applicazione di una speciale resina sigillante prevenendo così l'infiltrazione della placca e la conseguente insorgenza della carie.
